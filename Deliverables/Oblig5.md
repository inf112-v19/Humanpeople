# Mandatory assignment 5

## Deloppgave 1: Prosjekt og prosjektstruktur 

### Er det noen erfaringer enten team-messig eller mtp prosjektmetodikk som er verdt å nevne? 
* Det viktigste for godt samarbeid er kommunikasjon. Fra første til denne iterasjonen har vi sett forskjellen på lav/dårlig kommunikasjon til relativt god kommunikasjon.
* Har prøvd noe par-programmering som har fungert veldig bra. Å snakke høyt om problemene hjelper deg selv i problemløsningen (nærmest rubberducking) og å ha et ekstra hode til å stikke hull i dårlige løsninger gjør problemløsningsprosessen mer effektiv og genererer ofte bedre løsninger (ingen sprinting).
* Å jobbe sammen i “workshops” har vist seg å være en veldig produktiv arbeidsbmetode. Få distraksjoner og et godt arbeidsmiljø hvor alle er fokusert på oppgaven. Hvis man har spørsmål eller sitter fast på et problem kan det løses mye kjappere i “workshops”.
* Ettersom iterasjonene har gått har vi blitt en mer og mer sammensveiset gjeng. Vi har blitt kjent med arbeidsmetodene til hverandre som har gjort kommunikasjon og samarbeid mye enklere
 
### Prosjektmetodikk
* Som tidligere har gruppen vært fornøyd med rolletildelingen. Alle gruppemedlemmer har fullført sin rolle til en tilfredsstillende grad. Den nylige utvalgte Testlederen Matias har fokusert på at resten av gruppen gjør testing mer fortløpende. I denne iterasjonen har gruppen følt at testing ikke har vært et like stort hodebry som tidligere pga. av måten dette har blitt fulgt opp på.
* I tillegg som testleder har Matias tatt på seg rollen som Multiplayer-ansvarlig og har gjort en uvurderlig jobb med å få dette til å funke (se svakheter (deloppgave 3)). 
* I iterasjon 1 planla vi følgende bruk av prosjektmetodikk:
    * Felles forståelse av koden. Gjennomgang av hver implementasjon (gjøres ved starten av hvert møte).
    * Tilpasse fart. Begynner sakte og tar vurdering etterhvert som vi kommer mer inn i prosjektet om arbeidsmengden kan økes eller må senkes.
    * Bryte ned oppgaver til noenlunde greie størrelser.
    * Etter tildelte arbeidsoppgaver for den daværende iterasjonen er gjennomført er det mulighet for å ta på seg oppgaver allerede planlagt for senere iterasjon eller hjelpe andre gruppemedlemmer ved nåværende iterasjon. Kun ved eget ønske. (Planlegger for ikke bare neste iterasjon, men setter opp lavnivåkrav for senere iterasjoner).
    * Ved iterasjonsslutt, revidere iterasjonen og planlegge neste iterasjon.
    * Gruppen skal prøve seg på parprogrammering, og gjøre en vurdering av om dette er bra for produktiviteten/produksjonskvaliteten.
    * Skrive tester for implementert spillmekanikk før man går videre på neste oppgave.
    * Bruker project board (GitHub Project Board)
* Disse delene fra XP, Scrum og Kanban ble valgt fordi gruppen tenkte disse punktene var de mest hensiktsmessige å bruke for effektivt samarbeid når ingen av oss var vant til å jobbe med prosjekt i gruppe. Dette har tillatt oss til å ha en jevn arbeidsflyt gjennom hele prosjektet med tilfredsstillende resultater på både produkt og arbeidsmoral. Dermed i denne iterasjonen og alle andre har vi fortsatt med prosjektmetodikken som ovenfor.
* For denne iterasjonen har hvert punkt gått som følger:
	* Gjennomgang av kode har blitt redusert siden siste iterasjon. Ettersom dette er den siste iterasjonen har det ikke vært et like stort fokus at alle skal være 100 % oppdatert på koden da de trolig ikke skal trenge å bruke den til senere (med mindre de vil fortsette etter prosjektet er levert inn). På starten av iterasjonen planla vi nøye og hvert gruppemedlem fikk sitt ansvarsområde. De som kun skulle jobbe med kortlogikk fikk f.eks. ikke et stort behov for å vite nøyaktig hvordan serveren fungerte. Likevel har alle i gruppen en grei oversikt over hva som er gjort gjennom iterasjonen, men de er ikke nødvendigvis kjent med alt på detaljnivå (XP) 
 	* Tilpassning av fart har vært litt annerledes denne iterasjonen. Vi har hatt en del mer å gjøre denne iterasjonen for å ha fullført MVP-kravene. Arbeidsflyten har vært jevn, men høyere enn tidligere. 
 	* I starten av iterasjonen satte vi opp alle arbeidsoppgavene vi kunne se for oss for å levere MVP-kravene. Disse oppgavene ble diskutert og planlagt i mer detalj enn tidligere iterasjoner. Dette har tillatt oss å holde arbeidsflyten gående uten å ha måtte snakke med resten av gruppen. Når man var ferdig med en arbeidsoppgave kunne man lett referer til projectboard/andre planer for nye arbeidsoppgaver, skrevet i detalj om hvordan de skal gjøres. (XP)
 	* Vi har ikke startet på senere iterasjoner fordi dette er den siste iterasjonen før innlevering av prosjektet
 	* Ingen nye planer er lagt for neste iterasjon fordi dette er den siste iterasjonen
 	* Denne iterasjonen har vi brukt parprogrammering mye mer enn før. Spesielt har kortlogikken utarbeidet seg i all hovedsak gjennom parprogrammering denne iterasjonen, i tillegg til annen funksjonalitet (XP). Dette fordi en etterhvert ble ferdig med tildelt oppgave og hadde overskudd til å gjøre andre ting.
 	* Testing har blitt gjort mer fortløpende som implementasjonen ble gjort denne iterasjonen. Med ny rolle som Testleder har Matias sørget en bedre holdning til testing og har fulgt opp at de gjøres etter implementert funksjonalitet. Men testing har fortsatt ikke vært perfekt. Ved enkelte funksjoner har testingen blitt litt sen. Noen tester måtte vente til annen funksjonalitet ble implementert fordi programmet kom til å endre så mye på seg at testene ble ubrukelige (Dette omhandlet manuelle tester).
 	* Project board har blitt enda mer flittig brukt enn forrige iterasjon. Skrive hvem som tar hvilken oppgave, legge inn all oppgaver som skal gjøres, legge inn bugs som må fikses ettersom de oppstår, etc. Noe som vi ikke har vært fullt så flinke til er å oppdatere oppgaver ettersom de gjøres (flytte de til riktig kolonne til riktig tid). (Kanban)


### Synes teamet at de valgene dere har tatt er gode? Hvis ikke, hva kan dere gjøre annerledes for å forbedre måten teamet fungerer på? 
 * Teamet synes de valgene vi har gjort har vært hensiktsmessige for situasjonen. Ofte når noen er usikker på hvordan noe skal gjøres har resten av gruppen blitt konsultert før videre jobbing. Pga. at gruppen har blitt bedre på kommunikasjon og er mer tilgjengelig har konsultasjon vært lettere gjort enn tidligere og har sikret en god arbeidsflyt.
 * På starten av iterasjonen var planlegging i fokus. De aller fleste arbeidsoppgaver ble satt opp i detalj og diskutert med alle gruppemedlemmer tilstede. Dermed var alle enige om hvordan problemer skulle løses.
 * Skulle vi begynt på nytt ville vi vurdert å ikke bruke “Tiled” da det har gitt en del restriksjoner i forhold til testing og animasjoner.

### Hvordan er gruppedynamikken? 
 * Samarbeidet mellom gruppemedlemmene har vært bedre enn tidligere. Arbeid har vært mer sammensveiset og en god del av arbeidsoppgavene har blitt gjennomført ved bruk av parprogrammering og workshops.
 * Teamet løser problemer sammen og blir enige om gode løsninger. Dialogen er løsningsorientert og i god ånd. Ingen føler at det er vanskelig å si sin mening om løsninger av arbeidsoppgavene. 

### Hvordan fungerer kommunikasjonen for dere? 
 * Kommunikasjonen har blitt bedre og bedre og nå i slutten har vi vært veldig flinke til å  kommunisere hvem som jobber med hva og hvordan vi skal løse problemer.
### Referat fra møter siden forrige leveranse skal legges ved. 
 * Møtereferat ligger i deliverables mappen.
### Under denne leveransen skal teamet rotere litt på oppgavene, slik at medlemmer som har kodet masse tar del i design-arbeid, utforming/tydeliggjøring/forbedring av krav, osv. 
 * Teamet har rotert på oppgaver. De på teamet som tidligere ikke hadde prøvd å lage/designe assets/sprites har gjort dette. De på teamet som har gjort dette fra før har fokusert på koding.
### Gruppeleder må ha tilgang til project board. Grupper som ikke har project board på github (feks Trello) må legge ved link til deres løsning.
 * Project board ligger på github.

## Utfør et retrospektiv før leveranse med fokus på hele prosjektet: 
### Hva justerte dere underveis, og hvorfor?
 * Vi måtte flere ganger justere oss til å bli flinkere i å bruke de verktøyene og metodene som vi har hatt tilgang til. Gjennom prosjektet har gruppen stadig blitt bedre til å bruke project board. I starten hadde vi en tendens til å prøve å lage funksjoner selv istedenfor å gjøre seg kjent med LibGdx og bruke bibliotekets funksjoner.
 * Hvordan gruppen kommuniserte. Ettersom vi ble bedre kjent ble det lettere og lettere å opprettholde god kommunikasjon.
 * Tidlig i prosjektet la vi planer for hvordan programmet skulle se ut  (kodemessig). Disse planene har blitt endret betydelig i løpet av semesteret ettehvert som vi har fått bedre forståelse. Nå vi ser tilbake på planene fra de første møtene er det en stor forskjell fra hva vi endte opp med.


### Ble det bedre? hva har fungert best, og hvorfor? (Hva er dere mest fornøyde med?)
 * Workshops har vært en utrolig god arbeidsmetode. Produktiviteten har vært veldig høy hver gang vi har arrangert workshops
 * God kommunikasjon blant alle gruppemedlemmene
 * Gjennomtenkt planlegging av iterasjoner og god tildeling av arbeidsoppgaver
 * Har blitt mye bedre til å bruke projectboard
 * God oppbygning av møtestruktur har tillatt gruppen å få god oversikt over hva som skal gjøres og hva som har blitt gjort

### Hvis dere skulle fortsatt med prosjektet, hva ville dere justert? 
 * Gjort GUI mer brukervennlig og estetisk
 * Perfeksjonert multiplayer
 * Fått inn options-kort
 * Flere spillere (dette ligger inne i spillets logikk men vi mangler Tiled-assets til de)

### Hva er det viktigste dere har lært?
 * Hvis man skal bygge et hus så har det ingenting å si hvor fin stuen ser ut om grunnmuren er bygget med fyrstikker. Gjør en jevn jobb med grunnmuren av programmet for å så bygge videre. Aldri sprinte, skriv tester, dokumenter godt.
 * Alltid snakk med de du jobber med. Anta at de ikke har en anelse om hva som gjøres og reiterer hva du har sagt for å ikke komme i konflikter hvor flere jobber med det samme

### Prosjektmetodikk
 * Se Porsjektmetodikk-avsnittet under "Er det noen erfaringer enten team-messig eller mtp prosjektmetodikk som er verdt å nevne?"
 
## Deloppgave 2: Krav 

### Leveransen kommer til å vurderes på kompletthet av implementerte krav, samt at applikasjonen vil testes. Legg derfor ved liste over alle krav dere har ferdigstilt.
### Liste over krav (som beskrevet i oblig 4): Minstekrav for produkt (MVP)
 * Man må kunne spille en komplett runde 
    * Dette har vi.
 * Man må kunne vinne spillet spillet ved å besøke siste flagg (fullføre et spill)
    * Dette har vi. 
 * Det skal være lasere på brettet 
    * Dette har vi. Spillerlaser fungerer i henhold til regler. Når det gjelder lasere på brettet, har vi valgt å gjøre disse statiske og synlige til en hver tid. Spillere skal miste ett liv per fase de er i kontakt med et slikt laserfelt.
 * Det skal være hull på brettet 
    * Dette har vi. Og det fungerer i forhold til spilleregler.
 * Skademekanismer (spilleren får færre kort ved skade) 
    * Dette har vi. Og det fungerer i forhold til spilleregler.
 * Spillmekanismer for å skyte andre spillere innen rekkevidde med laser som peker rett frem fungerende 
    * Dette har vi. Og det fungerer i forhold til spilleregler.
 * Samlebånd på brettet som flytter robotene 
    * Dette har vi. Og det fungerer i forhold til spilleregler.
 * Fungerende gyroer på brettet som flytter robotene 
    * Dette har vi. Og det fungerer i forhold til spilleregler.
 * Game over etter 3 tapte liv 
    * Dette har vi.
 * multiplayer over LAN eller Internet (trenger ikke gjøre noe fancy her, men må kunne spille på ulike maskiner mot hverandre) Feilhåndtering ved disconnect. (Spillet skal i hvertfall ikke kræsje) 
    * Multiplayer over kryonet. Mulig noen bugs i mp.
 * power down
    * Dette har vi. Og det fungerer i forhold til spilleregler. (fungerer ikke 100 % i multiplayer)
 * samlebånd som går i dobbelt tempo 
    * Vi har valgt å implementere denne funksjonen slik at dobbel tempo betyr at spilleren beveger seg 2 felt i rullebåndets retning
 * spille mot AI (single-player-mode), evt spill mot random-roboter
    * Single player mode spilles mot random-roboter(som følger alle spilleregler).

### Etter at disse kravene er ferdig implementert, kan følgende krav vurderes. Dette er veldig grove krav som dere må gjøre mer arbeid med å finne ut av for at det skal bli bra. Velg i så fall en og en funksjonalitet og utvikle denne til den er ferdig før dere går over på neste. Det er også åpent for å definere helt egne krav, men da må dere begrunne hvorfor dere mener det er viktigere enn de listet under, samt få godkjenning for å gå i en annen retning.

### Funksjoner vi har lagt til (som ikke er i listen over):
 * Musikk i spillet.
 * Programkort låses ved nok skade tatt.
 * Skiftenøkler som reparerer spiller.
 * Oppdatering av backup ved besøk av flagg.
 * Ved destruksjon vil spiller komme tilbake med 2 damageTokens, som  spillereglene sier.
 * Informasjonskjerm for å kunne se informasjon om alle spillere (Trykk på “TAB” når man befinner seg på skjermen med brett og kortvelging)
 * Flere brett for spilleren å velge imellom
	

## Deloppgave 3: Kode
### Som en del av denne leveransen skal dere legge ved en liste (og kort beskrivelse?) over kjente feil og svakheter i produktet. 
 * Mangel på brukervennlighet. For å kunne bruke programmet helhetlig må man kjenne til alle programmets funksjoner. Disse vil vi påstå ikke er fullt så intuitiv for noen som ikke har vært med å utvikle programmet.
 * Problemer med multiplayer:
    * Powerdown Om alle spillere trykker powerdown samtidig stopper spillet og vil ikke går videre, pga hvordan serveren er satt opp
    * hver spiller har sin egen kortstokk derfor kan det oppstå duplikater av kort.
    * Dersom en spiller dør vil ikke de andre spillerne kunne fortsette å spille
    * spillet vil også slutte å fungere dersom en spiller disconnecter
    * Sikkert andre bugs også som vi ikke har oppdaget
 * lite-ingen fokus på sikkerhet
 * Vi har mange Klasser som må testes manuelt, dette er en svakhet som har oppstått på grunn av bruken av “Tiled” og mangel på erfaring.  
 * Maks 4 player pga vi ikke har fått mulighet til å lage Avatars i flere farger(photoshop 7 dagers prøve gikk ut)

### Dere må dokumentere hvordan prosjektet bygger, testes og kjøres, slik at det er lett å teste koden. Under vurdering kommer koden også til å brukertestes.
 * SinglePlayer
    * Kjør Main-klassen. Trykk på “SinglePlayer”. Du spiller som den grønne spilleren. Velg kort og trykk på “Play”/”PowerDown” for å bevege spilleren. Hold “TAB” for å se informasjon om de andre spillerne.
 * MultiPlayer
    * import changes for å få kryonet biblioteket
    * Kjør Main-klassen. Trykk på “MultiPlayer”. En av spillerne velger “Host” hvor han skriver inn hvor mange spillere som skal være med og hvilken Port som skal brukes. Trykk deretter på “Select”.
    * Andre spillere trykker på “Client” hvor de skriver inn IP-adressen til Host’en og port’en som ble valgt. Trykk deretter på “Select”. MERK: Host må trykke på “Select” før klientene trykker på “Select”
    * PlayScreen vil åpnes for alle spillere. Velg kort og velg “Play”. Alle spillere må ha valgt kort og trykket på “Play” før bevegelsene utføres.

### Produktet skal fungere på Linux ( Ubuntu / Debian ), Windows og OSX

### Dokumentér også hvordan testene skal kjøres. 
 * Manuelle tester kjøres ved å finne pakken “manualTests” i testmappen hvor det ligger forskjellige md-filer med instrukser på hvordan disse testene gjennomføres. MERK: Manuelle tester som skal utføres i SINGLEPLAYER skal bruke MAP 1
 * Kodetester finner man i prosjektets testmappe og kjøres uten noen forhåndskrav
 * Kodekvalitet og testdekning vektlegges. Merk at testene dere skriver skal brukes i produktet. 

### Legg også ved et klassediagram som viser de viktige delene av koden. Tilpass klassediagrammet slik at det gir leseren mest mulig informasjon (feks Intellij kan tilpasse klassediagram som genereres). Hvis dere gjør justeringer som feks å ta vekk ubetydelige klasser, skriv noen linjer om hvordan dere har tilpasset klassediagrammet). Det er viktig at klassediagrammet viser hovedelementene i programmet og hvordan disse kommuniserer. Tenk at dere skal forklare arkitekturen i programmet deres til en ny utvikler. 
 * Klassediagrammet ligger i deliverables-mappen
